https://www.wired.it/article/riscaldamento-globale-accelerazione-studio/

Il riscaldamento globale sta accelerando

A lanciare l'allarme è un nuovo studio, secondo cui la Terra supererà la soglia dei 2° C di aumento nelle temperature ben prima del 2050

Il riscaldamento globale sta accelerando a un ritmo più elevato di quanto previsto e le attuali misure di mitigazione e controllo del clima sono ben lontane dal risolvere il problema. Questa è la conclusione a cui è giunto uno studio di James Hansen, lo scienziato che per primo ha segnalato la crisi climatica nel 1980.

Utilizzando dati paleoclimatici, modelli climatici e dati satellitari Hansen e un gruppo di scienziati hanno concluso che il pianeta è estremamente sensibile alle cause del riscaldamento globale, la cui sottovalutazione porterà a un aumento delle temperature medie globali superiore al limite di 1,5°C entro il 2030. All'attuale tasso di inquinamento, la Terra raggiungerà i 2°C ben prima del 2050. Scongiurare lo sforamento di questa soglia è stato l'obiettivo principale dell'Accordo di Parigi, firmato il 12 dicembre 2015.

La temperatura della Terra è direttamente correlata alla quantità di anidride carbonica (CO2) presente nell'atmosfera. Dal 1979 si calcola che un raddoppio della CO2 provocherebbe un aumento del riscaldamento globale compreso tra gli 1,5 e i 4,5° C. Ora però lo studio di Hansen rivaluta la sensibilità climatica – ovvero il parametro che misura il riscaldamento del pianeta in risposta al raddoppio delle concentrazioni di CO2 – e stima che la temperatura terrestre raggiungerebbe almeno i 4,8°C.

La nuova ricerca fornisce un'analisi dettagliata sullo stato attuale del cambiamento climatico. Nessuna delle misure adottate finora dai governi si è rivelata sufficiente e la crisi ricadrà sulle generazioni future. Tra i principali fattori analizzati dallo studio ci sono la diminuzione degli aerosol nell'atmosfera, lo scioglimento dei poli e il riscaldamento dei mari.

"Abbiamo scoperto che il clima della Terra è molto sensibile – più sensibile rispetto alla alla migliore stima dell'Intergovernmental panel on climate change – il che implica che ci sono molti cambiamenti in corso. Sono necessarie azioni straordinarie per ridurre il forzante radiativo netto indotto dall'uomo; il riscaldamento globale deve essere ridotto e devono essere evitate conseguenze altamente indesiderabili per l'umanità e la natura", si legge nel riassunto dello studio.

Per tornare alle temperature globali dell'Olocene, l'epoca precedente al periodo industriale, la ricerca propone l'attuazione immediata delle seguenti azioni:

Recentemente un altro studio realizzato da 15mila scienziati ha rivelato che 20 dei 35 indicatori vitali della Terra hanno ormai raggiunti livelli estremi. La scoperta sottolinea come le condizioni climatiche e ambientali in tutto il mondo rappresentano un pericolo le persone e mettono in discussione la sopravvivenza degli ecosistemi sul pianeta.

Nel luglio 2023, António Guterres, segretario generale delle Nazioni Unite, ha dichiarato che l'era del riscaldamento globale è finita e che la Terra è entrata in un periodo di “ebollizione globale”, sottolineando come la crisi ambientale ha raggiunto un punto critico in grado di causare eventi climatici estremi.

Questo articolo è apparso originariamente su Wired en español.

